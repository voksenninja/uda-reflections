Hvad sker der, når man initialiserer et nyt repository, og hvorfor er det nødvendigt at gøre det?

Før jeg initialiserer et repository, er der ikke noget, der adskiller mappen fra en ganske almindelig mappe. Initialiseringen er det, der gør, at mappen er anderledes.

Hvordan er staging area forskelligt fra repository og working directory?

Staging area danner på en måde en bro mellem working directory og repository. I stedet for at gå direkte fra working directory, kan jeg styre, hvor meget, der "kommer med" i hvert enkelt commit.

Hvordan kan man bruge staging area til at holde styr på, at kun en enkelt logisk ændring er indeholdt i hver enkelt commit?

Ved at bruge git diff uden argumenter, kan man se forskellen på staging area og working directory. Derved kan man se ALLE forskelle, man har lavet. Ved at tilføje enkelte filer til staging area, committe dem, og fortsætte således, kan man dele ændringerne over i flere commits.

Hvornår er branches brugbare?

Når man gerne vil have flere forskellige sideordnede udgaver af et projekt, eksempelvis hvis en ny eksperimentel funktionalitet skal kodes.

Hvordan hjælper diagrammer til at forstå branches?

De visualiserer, hvilke commits de enkelte branches indeholder, og hvor de forgrener sig. Jeg synes ikke, jeg fik særligt meget ud af at lave en graf over en ny branch, der kun adskilte sig med et enkelt commit fra master...

Hvad er status af at merge to branches? Hvorfor bliver det visualiseret på den måde, det gør?

Ved at merge to branches får man alle rettelser lagt sammen fra to forskellige branches set i forhold til den sidste commit, de har tilfælles. Det bliver visualiseret sådan, at det er tydeligt, hvornår der blev udbranchet eller merget. Det gør det lettere at forstå, hvad der er sket undervejs.